# Είσοδος στη σελίδα UoM Register

Στη σελίδα [www.uom.gr/register](https://www.uom.gr/register) χρησιμοποιείτε τα στοιχεία:

- **Κωδικός Υποψηφίου** (θα τον βρείτε στην κάρτα με την οποία δώσατε εξετάσεις αλλά και στην αίτηση στο υπουργείο)
- **Αρχικά Υποψηφίου** - τα 4 κεφαλαία αρχικά των ονομαστικών σας στοιχείων
  με τη σειρά:
  1. Επώνυμο
  2. Όνομα
  3. Πατρώνυμο
  4. Μητρώνυμο
- **ΑΜΚΑ**

Αφού εισέλθετε, θα εμφανιστούν τα στοιχεία σας.

> **ΠΡΟΣΟΧΗ:** Στην ένδειξη "Ακαδημαϊκή πλατφόρμα της Google" και συγκεκριμένα στα δύο πεδία γαλάζιου χρώματος, εμφανίζεται το Πανεπιστημιακό σας email και το συνθηματικό πρόσβασης (password). Πρέπει να τα σημειώσετε κάπου (ή εκτυπώστε όλη τη σελίδα) διότι θα σας χρειαστούν για την ολοκλήρωση της διαδικασίας αλλά και τη συμμετοχή σας στις ηλεκτρονικές υπηρεσίες του πανεπιστημίου!

Αρχικά, εξασφαλίστε ότι έχετε διαθέσιμα σε ηλεκτρονική μορφή όλα τα δικαιολογητικά που απαιτούνται.

Στη συνέχεια, ακολουθήστε με προσοχή τις οδηγίες για την εγγραφή σας.

Να ελέγχετε την ιστοσελίδα της σχολής σας. Τα δικαιολογητικά είναι συνήθως τα παρακάτω:

1. **Αντίγραφο Δελτίου Αστυνομικής Ταυτότητας** ή αντίγραφο Διαβατηρίου για αλλοδαπούς (μεταφρασμένο και επικυρωμένο από τις δημόσιες αρχές).
2. **Αίτηση εγγραφής επιτυχόντα** (από την [Εφαρμογή Ηλεκτρονικής Εγγραφής στην Τριτοβάθμια Εκπαίδευση](https://eregister.it.minedu.gov.gr/)) υπογεγραμμένη από τον υποψήφιο (πρέπει να την εκτυπώσετε και να την υπογράψετε στο κάτω μέρος, σε οποιοδήποτε σημείο θέλετε).
3. **Φωτογραφία** (αρχείο .jpg, με διαστάσεις τουλάχιστον 240x240px). Όσοι δεν έχετε, μπορείτε να βγάλετε φωτογραφία με το κινητό σας. Για να επεξεργαστείτε τη φωτογραφία μπορείτε χρησιμοποιήσετε κάποιο πρόγραμμα επεξεργασίας εικόνας όπως Photoshop, GIMP ή και online στο [Photopea](https://www.photopea.com/).
4. **Υπεύθυνη Δήλωση** ΜΗ εγγραφής σε άλλη Σχολή ή Τμήμα Τριτοβάθμιας Εκπαίδευσης.

Τη δήλωση αυτή μπορείτε να τη βρείτε [εδώ](https://www.uom.gr/site/images/downloads/%CE%A5%CF%80%CE%B5%CF%8D%CE%B8%CF%85%CE%BD%CE%B7%20%CE%94%CE%AE%CE%BB%CF%89%CF%83%CE%B7%20%CE%9C%CE%B7%20%CE%B5%CE%B3%CE%B3%CF%81%CE%B1%CF%86%CE%AE%CF%82%20%CF%83%CE%B5%20%CE%AC%CE%BB%CE%BB%CE%B7%20%CE%A3%CF%87%CE%BF%CE%BB%CE%AE%20%CE%AE%20%CE%A4%CE%BC%CE%AE%CE%BC%CE%B1.pdf), να την εκτυπώσετε και να την υπογράψετε σε κάποιο ΚΕΠ. Επάνω συμπληρώνετε το τμήμα σας.

Εναλλακτικά μπορείτε να την συμπληρώσετε και μέσω του [gov.gr](https://www.gov.gr/ipiresies/polites-kai-kathemerinoteta/psephiaka-eggrapha-gov-gr/ekdose-upeuthunes-deloses), αρκεί να έχετε λογαριασμό σε τράπεζα ή στην εφορία. Με αυτόν τον τρόπο δεν χρειάζεται να πάτε στο ΚΕΠ.

Συμπληρώστε το κείμενο: **Δεν είμαι εγγεγραμμένος/η σε άλλο Τμήμα ή Σχολή της Τριτοβάθμιας Εκπαίδευσης**

> **ΠΡΟΣΟΧΗ:** Να είστε σίγουροι για τα αρχεία που θα στείλετε πριν τα στείλετε. Δεν μπορείτε να τα διορθώσετε μετά.

Στη φόρμα εγγραφής (εάν οι εγγραφές είναι online και όχι δια ζώσης) θα ζητηθούν:

- **ΑΡΙΘΜΟΣ ΜΗΤΡΩΟΥ ΑΡΡΕΝΩΝ** (για άρρενες φοιτητές)
- **ΤΟΠΟΣ ΜΗΤΡΩΟΥ ΑΡΡΕΝΩΝ** (για άρρενες φοιτητές)
- **ΑΡΙΘΜΟΣ ΔΗΜΟΤΟΛΟΓΙΟΥ** (αναγράφεται στην πίσω όψη του δελτίου ταυτότητας, στο πεδίο ΔΗΜΟΤΗΣ) \*
- **ΤΟΠΟΣ ΔΗΜΟΤΟΛΟΓΙΟΥ** (αναγράφεται στην πίσω όψη του δελτίου ταυτότητας, στο πεδίο ΔΗΜΟΤΗΣ) \*

Στους αριθμούς, δέχεται μόνο αριθμούς. Μη βάζετε την **"/"** αλλά μόνο τους αριθμούς.

Θα τα βρείτε όλα στην ταυτότητά σας και στο απολυτήριο λυκείου.
